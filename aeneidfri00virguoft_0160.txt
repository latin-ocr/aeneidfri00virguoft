134 ΑΕΝΕ11105 LIB. VI.

“ Hunc tantum tibi me discessu ferre dolorem.
“ Siste gradum, teque adspectu ne subtrahe nostro. 465
‘⁵ Quem fugis P extremum, fato quod te alloquor, 1100 est.''
Talibus Aeneas ardentem et torva tuentem
Lenibat dictis animum, lacrimasque ciebat3
Illa solo fixos 0011105 aversa tenebat,
Nec magis incepto vultum sermone movetur, 470
Quam si dura silex aut stet Marpesia cautes.
Tandem corripuit sese, atque inimica refugit
In nemus umbriferum, conjux ubi pristinus 1111
Respondet curis aequatque Sychaeus amorem.
Nec minus Aeneas, casu percussus iniquo, 475
Prosequitur lacrimans longe et miseratur euntem.
Inde datum molitur iter. Jamque arva tenebant

Ultima, quae bello clari secreta frequentant.
Hie illi occurrit Tydeus, hic inclytus armis
Parthenopaeus et Adrasti pallentis imago ; 480
Hic multum fleti ad superos belloque caduci
Dardanidae, quos 1110 omnes longo ordine cernens
Ingemuit, Glaucumque Medontaque Thersilochumque,
Tres Antenoridas, Cererique sacrum Polyphoeten,
Idaeumque, etiam currus, etiam arma tenentem. 485
Circumstant animae dextra laevaque frequentes.
Nec vidisse semel satis est: juvat usque morari,
Et conferre gradum, et veniendi discere causas.
At Danaum proceres Agamemnoniaeque phalanges

t videre virum fulgentiaque arma per umbras, 490
Ingenti trepidare metu : pars vertere terga,
Ceu quondam petiere rates3 pars tollere vocem
Exiguam : inceptus clamor frustratur hiantes.
Atque hic Priamiden laniatum corpore toto
Deiphobum vidit, lacerum crudeliter ora, 495
Ora manusque ambas, populataque tempora raptis
Auribus, et truncas inhonesto vulnere nares.

