162 AENEmos Lm. vn.

Nec dextrae erranti deus afuit, actaque multo
Perque uterum sonitu perque ilia venit arundo.
Saucius at quadrupes nota intra tecta refugit,

Successitque gemens stabulis, questuque cruentus

Atque imploranti similis tectum omne replebat.
Silvia prima soror, palmis percussa lacertos,
Auxilium vocat et duros conclamat agrestes.
Olli—pestis enim tacitis latet aspera silvis-
Improvisi adsunt, hic torre armatus obusto,
Stipitis hic gravidi nodis: quod cuique repertum

Rimanti, telum ira facit. Vocat agmina Tyrrheus,

Quadrifidam quereum cuneis ut forte coactis
Scindebat, rapta spirans immane securi.

At saeva e speculis tempus dea nacta nocendi,
Ardua tecta petit stabuli, et de culmine summo
Pastorale canit signum, cornuque recurvo
Tartaream intendit vocem: qua protenus omne
Contremuit nemus et silvae insonuere profundae3
Audiit et Triviae longe lacus, audiit amnis
Sulfurea Nar albus aqua, fontesque Velini ;

Et trepidae matres pressere ad pectora natos.
Tum vero ad vocem celeres, qua buccina signum
Dira dedit, raptis concurrunt undique telis
Indomiti agricolae ; nec non et Troia pubes
Ascanio auxilium castris effundit apertis.
Direxere acies. Non jam certamine agresti
stipitibus duris agitur sudibusve praeustis ;

Sed ferro ancipiti decernunt, atraque late
Horrescit strictis seges ensibus, aeraque fulgent
Sole lacessita et lucem sub nubila jactant ι
Fluctus uti primo coepit quum albescere ponto,
Paullatim sese tollit marc ct altius undas
Erigit, inde imo consurgit ad aethera fundo.

Hic juvenis primam ante aciem stridente sagitta,

500

(ιι
53

510

