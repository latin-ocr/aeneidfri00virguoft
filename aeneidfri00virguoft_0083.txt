AENEmos Lm, 111. 57

Harpyiae et magnis quatiunt clangoribus alas,
Diripiuntque dapes, contactuque omnia foedant
Immundo 3 tum vox tetrum dira inter odorem.

Rursum in secessu longo sub rupe cavata,

Arboribus clausi circum atque horrentibus umbris, 230
Instruimus mensas, arisque reponimus ignem ;

Rursum ex diverso coeli caecisque latebris

Turba sonans praedam pedibus circumvolat uncis,

Polluit ore dapes. Sociis tunc, arma capessant,

Edico, et dira bellum cum gente gerendum. 235
Haud secus ac jussi faciunt, tectosque per herbam
Disponunt enses et scuta latentia condunt.

Ergo ubi delapsae sonitum per curva dedere

Litora ; dat signum specula Misenus ab alta

Aere cavo. Invadunt socii et nova proelia tentant, 240
obscenas pelagi ferro foedare volueres.

Sed neque vim plumis ullam nec vulnera tergo
Accipiunt, celerique fuga sub sidera lapsae

Semiesam praedam et vestigia foeda relinquunt.

Una in praecelsa consedit rupe Celaeno, 245
Infelix vates, rumpitque hanc pectore vocem :

“Bellum etiam pro caede boum stratisque juvencis,

“ Laomedontiadae, bellumne inferre paratis,

“ Et patrio Harpyias insontes pellere regno Ρ

“ Accipite ergo animis atque haec mea figite dicta, 250
“ Quae Phoebo pater omnipotens, mihi Phoebus Apollo

“ Praedixit, vobis Furiarum ego maxima- pando.

“ Italiam cursu petitis: ventisque vocatis

‘⁶ Ibitis Italiam, portusque intrare licebit 3

‘⁶ Sed non ante datam cingetis moenibus urbem, 255
“ Quam vos dira fames nostraeque injuria caedis

“ Ambesas subigat malis absumere mensas?⁴

Dixit, et in silvam pennis ablata refugit.

At sociis subita gelidus formidine sanguis

3*

