3

42 AENE1Dos LIB. 11.

Concidit ac multo vitam cum sanguine fudit.
Hic Priamus, quamquam in media jam morte tenetur,
Non tamen abstinuit, nec voci iraeque pepercit ;
“ At tibi pro scelerc,’' exclamat,“ pro talibus ausis 535
“ Di, siqua est coelo pietas, quae talia curet,'
“ Per-solvant grates dignas et praemia reddant
“ Debita, qui nati coram me cernere letum
‘⁶ Fecisti et patrios foedasti funere vultus.
“ At non ille, satum quo te mentiris, Achilles 540
“ Talis in hoste fuit Priamo, scd jura fidemque
“ Supplicis erubuit, corpusque exsangue sepulcro
“ Reddidit Hectoreum, meque in mea regna remisit.'’
Sic fatus senior, telumque imbelle sine ictu
Conjecit‚ rauco quod protinus aere repulsum 545
Et summo clipei nequidquam umbone pependit.
Cui Pyrrhus: “ Referes ergo haec et nuntius ibis
‘⁴ Pelidae genitori ι illi mea tristia facta
‘⁶ Degeneremque Neoptolemum narrare memento.
‘⁴ Nunc morere.'' Hoc dicens, altaria ad ipsa trementem 550
Traxit et in multo lapsantem sanguine nati,
Implicuitque comam laeva, dextraque coruscum
Extulit ac lateri capulo tenus abdidit ensem.
Haec finis Priami fatorum 3 hic exitus illum
Sorte tulit, Trojam incensam et prolapsa videntem 555
Pergama, tot quondam populis terrisque superbum
Regffltorem Asiae ι jacet'ingens litore truncus,
Avulsumque humeris caput et sine nomine corpus.

At me tum primum saevus circumstetit horror.

OObstupui : subiit cari genitoris imago, 560

Ut regem aequaevum crudeli vulnere vidi

Vitam exhalantem 3 subiit deserta Creusa

Et direpta domus ct parvi casus Iuli.

Respicio ct, quae sit me circuni copia, lustro.

Desciffrc omncs defessi, ct corpora saltu 565

