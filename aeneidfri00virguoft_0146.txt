P. VIRGILII MARONIS

AENEIDOS

LIBER SEXTUS.

 

Sic fatur lacrimans, classique immittit habenas,

Et tandem Euboicis Cumarum allabitur oris.

Obvertunt pelago proras 3 tum dente tenaci

Ancora fundabat naves, et litora curvae

Praetexunt puppes. Juvenum manus emicat ardens 5
Litus in Hesperium: quaerit pars semina flammae
Abstrusa in venis silicis 3 pars densa ferarum

Tecta rapit, silvas, inventaque flumina monstrat.

At pius Aeneas arces, quibus altus Apollo

Praesidet‚ horrendaeque procul secreta Sibyllae, 10
Antrum immane, petit, magnam cui mentem animumque
Delius inspirat vates aperitque futura.

J am subeunt Triviae lucos atquc aurea tecta.

Daedalus, ut fama cst, fugiens Minoia regna7
Praepetibus pennis ausus se credere coelo, 15
Insuetum per iter gelidas enavit ad Arctos,

Chalcidicaque levis tandem super adstitit arco.

Redditus his primum terris, tibi, Phoebo, sacravit
Remigium alarum, posuitque immania templa.

In foribus letum Androgeo ; tum pendero poenas 20
Cecropidae jussi-miserum !-scptena quotannis

