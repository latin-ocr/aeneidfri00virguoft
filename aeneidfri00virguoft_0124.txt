93 AENssmos 11113. v.

Est procul in pelago saxum spumantia contra
Litora, quod tumidis submersum tunditur olim 125
Fluctibus, hiberni condunt ubi sidera Cori,
Tranquiilo silet, immotaque attollitur unda
Campus ct apricis statio gratissima mergis:
Hic viridem Aeneas frondenti cx ilice metam
Constituit signum nautis pater, unde reverti 130
Scirent et longos ubi circumflectere cursus.
Tum loca sorte legunt, ipsique in puppibus auro
Ductores longe effulgent ostroque decori ;
Cetera populea velatur fronde juventus,
Nudatosque humeros oleo perfusa nitescit. 135
Considunt transtris, intentaque brachia remis ε
Intenti exspectant signum, exsultantiaque haurit
Corda pavor pulsans laudumque arrecta cupido.
Inde, ubi clara dedit sonitum tuba, finibus omnes-
Haud mora-prosiluere suis: ferit aethera clamor 140
Nauticus, adductis spumant freta versa lacertis ;
Infindunt pariter sulcos, totumque dehiscit
Convulsum remis rostrisque tridentibus aequor.
Non tam praecipites bijugo certamine campum
Corripuere ruuntque effusi carcere currus, 145
Nec sic immissis aurigae undantia lora
Concussere jugis, pronique in verbera pendent.
Tum plausu fremit-uque virum studiisque faventum
Consonat omne nemus, vocemque inclusa volutant
Litora, pulsati colles clamore resultant. 150
Effugit ante alios primisque clabitur undis
Turbam inter fremitumque Gyas, quem deinde Cloanthus
Consequitur, melior remis, sed pondere pinus
Tarda tenet. Post hos aequo discrimine Pristis
Centaurusque locum tendunt superare priorem, 155
Et nunc Pristis habet, nunc victam praeterit ingens
Centaurus, nunc una ambae junctisque feruntur

