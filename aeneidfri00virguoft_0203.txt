AENnmos ΜΒ. V111. 177

‘⁶ Laomedontiaden Priamum, Salamina petentem,
‘⁶ Protenus Arcadiae gelidos invisere fines.
‘⁶ Tum mihi prima genas vestibat flore juventas, 160
“ Mirabarque duces Teucros, mirabar et ipsum
‘⁶ Laomedontiaden 3 sed cunctis altior ibat
‘⁴ Anchises. Mihi mens juvenali ardebat amore
‘⁶ Compellare virum, etdextrae conjungere dextram.
‘⁶ Accessi, et cupidus Phenei sub moenia duxi. 165
“ Ille mihi insignem pharetramLyciasque sagittas
‘⁴ Discedens chlamydemque auro dedit intertextam,
⁴‘ Frenaque bina, meus quae nunc habet, aurea, Pallas.
“ Ergo et, quam petitis, juncta est mihi foedere dextra,
“ Et, lux quum primum terris se crastina reddet, 170
“ Auxilio laetos dimittam, opibusque juvabo.
‘⁴ Interea sacra haec, quando huc venistis amici,
“ Annua, quae differre nefas, 'celebrate faventes
‘⁴ Nobiscum, et jam nunc sociorum assuescite mensis.”
Haec ubi dicta, dapes jubet et sublata reponi 175
· Pocula, gramineoque viros locat ipse sedili,
Praecipuumque toro et yissosi. pelle leonis
Accipit Aenean solioque invitat acerno.
Tum lecti juvenes certatim araeque sacerdos
Viscera tosta ferunt taurorum, onerantque canistris 180
Dona laboratae Cereris, Bacchumque ministrant.
Vescitur Aeneas, simul et Trojana juventus,
Perpetui tergo bovis et lustralibus extis. „f

Postquam exemta fames et amor compressus edendi,
Rex Evandrus ait: ‘⁴ Non haec solemnia nobis, 185
‘⁴ Has ex more dapes, hanc tanti numinis aram
“ Vana superstitio veterumque ignara deorum
“ Imposuit ; saevis, hospes Trojane, periclis
“ Servati facimus, meritosque novamus honores.
“ J am primum saxis suspensam hanc adspice rupem t 190
“ Disjectae procul ut moles, desertaque montis

ξ ‚2-

