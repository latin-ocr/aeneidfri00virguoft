128 AENEmos Lm. vl.

“ Tuque invade viam, vaginaque eripe ferrum: 260
“ Nunc animis opus, Aenea, nunc pectore firm0.''
Tantum effata, furens antro se immisit apert03
Ille ducem haud timidis vadentem passibus aequat.

Di, quibus imperium est animarum, Umbraeque silentes,
Et Chaos et Phlegethon, loca nocto tacentia late, 265
sit mihi fas audita loqui ; sit numine vestro

Ι Pandere res alta terra et caligine mersas.

Ibant obscuri sola sub nocte per umbram,

Perque domos Ditis vacuas et inania regna:

Quale per incertam lunam sub luce maligna 270
Est iter in silvis, ubi coelum condidit umbra

Jupiter, et rebus nox abstulit atra colorem.

Vestibulum ante ipsum primisque in faucibus Orci
Luctus et ultrices posuere cubilia Curae,

Pallentesque habitant Morbi tristisque Senectus, 275
Et Metus et malesuada Fames ae turpis Egestas,
Terribiles visu formae, Letumque Labosque ;

Tum consanguineus Leti Sopor, et mala mentis

Gaudia, mortiferumque adverso in limine Bellum,
Fer-reique Eumenidum thalami, et Discordia demens, 280
Vipereum crinem vittis innexa cruentis.

In medio ramos annosaque brachia pandit

Ulmus opaca, ingens, quam sedem Somnia vulgo

Vana tenere ferunt, foliisque sub omnibus haerent.
Multaque praeterea variarum monstra ferarum, 285
Centauri, in foribus stabulant, Scyllaeque biformes,

Et centumgeminus Briareus, ac bellua Lernae
Horrendum stridens, flammisque armata Chimaera,
Gorgones Harpyiaeque et forma tricorporis umbrae
Corripit hic subita trepidus formidine ferrum 290
Aeneas, strictamque aciem venientibus offert 3

Et, ni docta comes tenues sine corpore vitas

Admoneat volitare cava sub imagine formae,

