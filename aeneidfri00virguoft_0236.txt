210 AENEIDos ΜΒ. ιχ,

Expugnare Itali summaque evertere opum νζ
Certabant, Troes contra defendere saxis

Perque cavas densi tela intorquere fenestras.
Princeps ardentem conjecit lampada Turnus,

Et flammam affixit lateri, quae plurima vento
Corripuit tabulas et postibus haesit adesis.
Turbati trepidare intus, frustraque malorum
Velle fugam. Dum se glomerant, retroque residunt
In partem, quae peste caret: tum pondere turris
Procubuit subito, et coelum tonat omne fragore.
Semineces acl terram, immani mole secuta,
Confixique suis telis et pectora duro

Transfossi ligno veniunt ; vix unus Helenor

Et Lycus clapsi ε quorum primaevus Helenor,
Maeonio regi quem serva Licymnia furtim
Sustulerat vetitisque ad Trojam miserat armis,
Ense levis nudo parmaque inglorius alba.

Isque ubi se Turni media inter millia vidit,

.Hine acies, atque hinc acies adstare Latinas:

Ut fera, quae, densa venantum septa corona,
Contra. tela furit, seseque haud nescia morti
Injicit et saltu supra venabula fertur3

Haud aliter juvenis medios moriturus in hostes
Irruit et, qua tela videt densissima, tendit—

At pedibus longe melior Lycus inter et hostes
Inter et arma fuga muros tenet, altaque certat
Prenderc tecta manu sociumque attingere dextras.
Quem Turn-us, pariter cursu teloque secutus,
Increpat his victor: ‘⁶ Ν ostrasne evadere, demens,
“ Sperasti te posse manus P ” simul arripit ipsum
Pendentem, ct magna muri cum parte revellit:
Qualis ubi aut leporem aut candenti corpore cycnum
Sustulit alta petens pedibus J ovis armiger uncis,
Quaesitum aut matri multis balatibus agnum

540

545

550

555

560

565

