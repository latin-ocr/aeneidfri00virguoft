266 Ausmnos Lm. xr.

Armaque corporaque et permixti caede virorum
Semianimes volvuntur equi, pugna aspera surgit.
Orsilochus Remuli, quzn‘ulo ipsum horrebat adire,
Hastam intorsit eque, ferrumque sub aure reliquit:
Quo sonipes ictu furit arduus, altaque jactat
Vulneris impatiens arrecto pectore crura:

Volvitur ille excussus humi. Catillus Iollan
Ingentemque animis, ingentem corpore et armis,
Dejicit Herminium, nudo cui vertice fulva
Caesaries, nudique humeri ; nee vulnera terrent:

Tantus in arma patet. Latos huie hasta per armos

Acta tremit, duplicatque virum transfixa dolore.
Funditur ater ubique cruor ; dant funera ferro

Certantes, pulchramque petunt per vulnera mortem.

At medias inter caedes exsultat Amazon,

Unum exserta latus pugnae, pharetrata Camilla,
Et nunc lenta manu spargens hastilia denset,
Nunc validam dextra rapit indefessa bipennem ;
Aureus ex humero sonat arcus et arma Dianae.
Illa etiam, si quando in tergum pulsa recessit,
Spicula converso fugientia dirigit arcu,

At circum lectae comites, Larinaque virgo
Tullaque ct aeratam quatiens Tarpeia securim,
Italides, quas ipsa decus sibi dia Camilla

Delcgit pacisque bonas bellique ministras :

Quales Threiciae quum flumina Thermodontis
Pulsant et pictis bellantur Amazones armis,

Seu circum Hippolyten, seu quum se Martia curru
Penthesilea refert, magnoque ululante tumultu
Feminea exsultant lunatis agmina peltis,

Quem tclo primum, quem postremum aspera virgo
Dejicis, aut quot humi morientia corpora fundis Ξ)
Euncum Clytio primum patre: cujus apertum
Adversi longa transverberat abiete peetus.

635

640

645

650

655

660

665

