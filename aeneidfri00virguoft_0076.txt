P. VIRGILII MARONIS

AENEIDos

LIBER TERTIUS.

——000———

“ Postquam res Asiae Priamique evertere gentem
Immeritam visum superis, ceciditque superbum
Ilium et omnis humo fumat Neptunia Troja ;
Diversa exsilia et desertas quaerere terras ’
Auguriis agimur divum, classemque sub ipsa 5
Antandro et Phrygiae molimur montibus Idae,
Incerti, quo fata ferant, ubi sistere detur,
Contrahimusque viros. Vix prima inceperat aestas,
Et pater Anchises dare fatis vela jubebat z
Litora quum patriae lacrimans portusque relinquo ,10
Et campOS, ubi Troja fuit. Feror exsul in altum
Cum sociis gnatoque Penatibus et magnis dis.
Terra procul vastis colitur Mavortia campis-
Thraces arant-, acri quondam regnata Lycurgo,
Hospitium antiquum Troiae, sociique Penates, 15
Dum fortuna fuit: seror huc, et litore curvo
Moenia prima loco, fatis ingressus iniquis,
Aeneadasque mco nomen dc nominc fingo.
Sacra Dionaeae matri divisque ferebam
Auspicibus coeptorum operum, superoque nitentem 20
Coelicolum regi mactabam in litorc taurum.

