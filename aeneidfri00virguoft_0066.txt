40 AENmnos LIB. 11.

Juncturas tabulata dabant, convellimus altis

Sedibus impulimusque: ea lapsa repente ruinam 465
Cum sonitu trahit et Danaum super agmina late

Incidit. Ast alii subeunt, nec saxa nec ullum

Telorum interca cessat genus.

Vestibulum ante ipsum primoque in limine Pyrrhus
Exsultat, telis et luce coruscus ahena: 470
Qualis ubi in lucem coluber mala gramina pastus,

Frigida sub terra tumidum quem bruma tegebat,

N unc positis novus exuviis nitidusque juventa,

Lubrica convolvit sublato pectore terga,

Arduus ad solem, et linguis micat ore trisulcis. 475
Una ingens Periphas et equorum agitator Achillis,
Armiger Automedon, una omnis Scyria pubes

Succedunt tecto, et flammas ad culmina jactant.

Ipse inter primos correpta dura bipenni

Limina perrumpit, postesque a cardine vellit 480
Aeratos ; jamque excisa trabe firma cavavit

Robora, et ingentem lato dedit ore fenestram.

Apparet domus intus, et atria longa patescunt3

Apparent Priami et veterum penetralia regum, .
Armatosque vident stantes in limine primo. 485
At domus interior gemitu miseroque tumultu

Miscetur, penitusque cavae plangoribus aedes

F emineis ululant, ferit aurea sidera clamor;

Tum pavidae tectis matres ingentibus errant,
Amplexacquc tenent postes atque oscula figunt. 490
Instat vi patria Pyrrhus ; nec claustra neque ipsi
{lustodes sufferre valent: labat ariete crebro

anua, ct emoti procumbunt cardine postes.

Fit via vi : rumpunt aditus, primosque trucidant
Immissi Danai, ct late loca milite complent. 495
Non sic, aggeribus ruptis quum spumeus amnis

Exiit oppositasque evicit gurgite moles,

0

