AENEmos ΜΒ. IV. 77

Spumantemque dari pecora inter inertia votis

Optat aprum, aut fulvum descendere monte leonem.

Interea magno misceri murmure coelum 160

Incipit 3 insequitur commixta grandine nimbus:

Et Tyrii comites passim et Trojana juventus

Dardaniusque nepos Veneris diversa per agros

Tecta metu petiere 3 ruunt de montibus amnes.

Speluncam Dido dux et Trojanus eamdem 165

Deveniunt. Prima et Tellus et pronuba J uno

Dant signum ; fulsere ignes et conscius aether

Oonnubiis, summoque ulularunt vertice Nymphae.

Ille dies primus leti primusque malorum

Causa fuit : neque enim specie famave movetur, 170

Nec jam furtivum Dido meditatur amorem ;

Conjugium vocat: hoo praetexit nomine culpam.
Extemplo Libyae magnas it Fama per urbes,

Fama malum, qua non aliud velocius ullum

Mobilitate Viget, viresque acquirit eundo: 175

Parva metu primo, mox sese attollit in auras,

Ingrediturque solo et caput inter nubila condit.

Illam Terra parens, ira irritata deorum,

Extremam, ut perhibent, Coeo Enceladoque sororem

'Progenuit pedibus celerem et pernicibus alis, 180
Monstrum horrendum, ingens, cui, quot sunt corpore plu-
'I'ot vigiles oculi subter-mirabile dictu-, [mae,

Tot linguae, totidem ora sonant, tot subrigit aures.

Nocte volat coeli medio terraeque per umbram -

Stridens, nec dulci declinat lumina somno 3 185
Luce sedet custos aut summi culmine tecti,

Turribus aut altis, ct magnas territat urbes,

Tam ficti pravique tenax quam nuntia veri.

Haec tum multiplici populos sermone replebat

Gaudens, et pariter facta atque infecta canebat : 190
Venisse Aenean, Trojano sanguine cretum,

