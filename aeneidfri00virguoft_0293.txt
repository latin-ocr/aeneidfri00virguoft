AENEIDOS Lm. xi. 267

Sanguinis ille vomens rivos cadit, atquc cruentam
Mandit humum, moriensque suo sc in vulnere Versat.
Tum Lirim, Pagasumque super, quorum alter habenas 670
Suffosso revolutus equo dum colligit, alter

Dum subit ac dextram labenti tendit inermem,
Praecipites pariterque ruunt. His addit Amastrum
Hippotaden, sequiturque incumbens eminus hasta 674
Tereaque Harpalycumque et Demophoonta Chromimque ;
Quotque emissa manu contorsit spicula virgo, 676
Tot Phrygii cecidere viri. Procul Ornytus armis

Ignotis et equo venator Iapyge fertur,

Oui pellis latos humeros erepta juvenco

Pugnatori operit, caput ingens oris hiatus 680
Et malae texere lupi cum dentibus albis,

Agrestisque manus armat sparus; ipse catervis

Vertitur in mediis, et toto vertice supra est.

Hunc illa exceptum-neque enim labor agmine Verso -
Trajicit, et super haec inimico pectore fatur: 685
‘⁶ Silvis te, Tyrrhene, feras agitare putasti Ρ

“ Advenit qui vestra dies muliebribus armis

‘⁶ Verba redarguerit. Nomen tamen haud leve patrum

‘⁶ Manibus hoc referes, telo cecidisse Camillae.''

Protenus Orsilochum et Buten, duo maxima Teucrum 690
Corpora, sed Buten aversum cuspide fixit

Loricam galeamque inter, qua colla sedentis

Lucent, et laevo dependet parma lacerto ;

Orsilochum fugiens magnumque agitata per orbem
Eludit gyro interior, sequiturque sequentem, 695
Tum validam perque arma viro perque ossa securim,
Altior exsurgens, oranti et multa precanti

Congeminat: vulnus calido rigat ora cerebro.

Incidit huic, subitoque adspectu territus haesit
Apenninicolae bellator filius Auni, 700
Haud Ligurum extremus, dum fallere fata sinebant.

