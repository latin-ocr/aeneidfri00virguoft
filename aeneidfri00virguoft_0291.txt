[Ξ
ζ’,ῗ

AENEIDOS LIB. XI.

Insultans sonipes, et pressis pugnat habenis 600
Huc obversus et huc 3 tum late ferreus hastis “
Horret ager, campique armis sublimibus ardent.

Nec non Messapus contra celeresque Latini

Et cum fratre Coras et virginis ala Camillae

Adversi campo apparent, hastasque reductis (305
Prot-endunt longe dextris et spicula vibrant,

Adventusque virum fremitusque ardescit equorum²
Jamque intra jactum teli progressus uterque

Oonstiterat3 subito erumpunt clamore, furentesque
Exhortantur equos; fundunt simul undique tela 610
Crebra, nivis ritu, coelumque obtexitur umbra.

Continuo adversis Tyrrhenus et acer Aconteus

Connixi incurrunt hastis, primique ruinam
‘Dant sonitu ingenti, perfractaque quadrupedantum
Pectora pectoribus rumpunt. ’ Excussus Aconteus 615
Fulminis in morem aut tormento ponderis acti
Praecipitat longe, et vitam dispergit in auras.

Extemplo turbatae acies, versique Latini

Rejiciunt parmas et equos ad moenia vertunt.

Troes agunt3 princeps turmas inducit Asilas. 620
Jamque propinquabant portis 3 rursusque Latini
Clamorem tollunt, et mollia colla reflectunt:

Hi fugiunt penitusque datis referuntur habenis.

Qualis ubi alterno procurrens gurgite pontus

Nunc ruit ad terram, scopulosque superjacit unda 625
Spumeus, extremamque sinu perfundit arenam ;

Nunc rapidus retro atque aestu revoluta resorbens

Saxa fugit, litusque vado labente relinquit.

Bis Tusci Rutulos egere ad moenia versos ;

Bis rejecti armis respectant terga tegentes. 630
Tertia sed postquam congressi in proelia, totas
Implicuere inter se acies, legitque virum vir 3

Tum vero et gemitus morientum et sanguine in alto

12

