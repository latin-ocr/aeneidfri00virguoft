P. VIRGILII MARONIS

AENEiDOS

LIBER DUODEOIMUS.

 

Turnus ut infractos adverso Marte Latinos

Defecisse videt, sua nunc promissa reposci,

Se signari oculis ;‚ultro implacabilis ardet,

Attollitque animos. Poenorum qualis in arvis,

Saucius ille gravi venantum vulnere pectus, 5
Tum demum movet arma leo, gaudetque comantes
Excutiens cervice toros, fixumque latronis

Impavidus frangit telum, et fremit ore cruento :

Haud secus accenso gliscit violentia Turno.

Tum sic affatur regem, atque ita turbidus infit : 10
‘⁴ Nulla mora in Turno 3 nihil est quod dicta retractent
‘⁶ Ignavi Aeneadae, nec, quae pepigere, recusent.

‘⁴ Congredior. Fer sacra, pater, et concipe foedus.

“ Aut hac Dardanium dextra sub Tartara mittam,

“ Desertorem Asiae -sedeant spectentque Latini-, 15
“ Et solus ferro crimen commune refellam 3

‘⁶ Aut habeat victos, cedat Lavinia conjux.'’

Olli sedato respondit corde Latinus :

‘⁶ Ο praestans animi juvenis, quantum ipse feroci

‘⁶ Virtute exsuperas, tanto me impensius aequum est 20
‘⁶ Consulere atque omnes metuentem expendere casus.

