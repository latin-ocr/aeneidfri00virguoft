284 AENssmos ΜΒ. ΧΗ.

Messapus, teloque orantem inulta trabali

Desuper altus¹ equo graviter ferit, atque ita fatur: 295
“ Hoc habet, haec 11101101· magnis data victima divis.''
Concurrunt Itali, spoliantque calentia membra.

Obvius ambustum torrem Corynaeus ab ara

Corripit, et venienti Ebuso plagamque ferenti

Occupat os fiammis: olli ingens barba reluxit, 300
Nidoremque ambusta dedit. Super ipse secutus
Caesarien] laeva turbati corripit hostis,

Impressoque genu nitens terrae applicat ipsum:

Sic rigido latus ense ferit. Podalirius Alsum,

Pastorem primaque acie per tela ruentem, Α 305
Ense sequens nudo superimminet ; ille securi

Adversi frontem mediam mentumque reducta

Disjicit, et sparso late rigat arma eruore.

Olli dura quies oculos et ferreus urget

Somnus, in aeternam clauduntur lumina noctem. 310
At pius Aeneas dextram tendebat inermem.

Nudato capite, atque suos clamore vocabat:

‘⁶ Quo ruitis, quaeve ista repens discordia surgit ?·

‘⁶ O cohibete iras ! Ictum jans foedus et omnes

‘⁴ Compositae leges: mihi jus concurrere soli: , 315
“ Μο sinite, atque auferte metus. Ego foedera faxo

“ Firma manu: Turnum debent haec jam mihi sacra,'’
Has inter voces, media inter talia verba,

Ecce, viro stridens alis allapsa sagitta est,

Incertum, qua pulsa manu, quo turbine adacta, 320
Quis tantam Rutulis laudem, casusne deusne,

Attulerit : pressa est insignis gloria facti,

Nec sese Aeneae jactavit vulnere quisquam.

Turnus, ut Aenean cedentem ex agmine vidit
Turbatosque duces, subita spe fervidus ardet : 325
Poscit equos atquc arma simul, saltuque superbus
Emicat in currum ct manibus molitur habenas.

