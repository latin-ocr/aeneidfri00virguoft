P. VIRGI‘LII MARONIS

AENEIDOS

LIBER OCTAVUS.

 

Ut belli signum Laurenti Turnus ab arce

Extulit, et rauco strepuerunt cornua cantu,
thue acres concussit equos⁷ utque impulit arma 3
Extemplo turbati animi, simul omne tumultu
Conjurat trepido Latium, saevitque juventus
Effera. Ductores primi, Messapus et Ufens
Contemtorque deum Mezentius, undique cogunt
Auxilia, et latos vastant cultoribus agros.

Mittitur et magni Venulus Diomedis ad urbem,
Qui petat auxilium, et, Latio consistere Teucros,
Advectum Aenean classi victosque Penates
Inferre, et fatis regem se dicere posci,

Edoccat, multasque viro se adjungere gentes
Dardanio, et late Latio increbrescere nomen.

Quid struat his coeptis, quem, si Fortuna sequatur,
Eventum pugnae cupiat, manifestius ipsi,

Quam Turno regi aut regi apparere Latino.

Talia per Latium. Quae Laomedontius heros
Cuncta videns magno curarum fluctuat aestu,
Atque animum nunc huc celerem nunc dividit illuc,
In partesque rapit varias, perque omnia versat : ε

10

15

20

