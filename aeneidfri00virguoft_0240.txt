214 AENEIDos L113. ix.

Quantus ab occasu veniens pluvialibus Haedis

Verberat imber humum, quam multa grandine nimbi

Iu vada praecipitant, quum Jupiter horridus Austris 670

Torquet aquosam hiemem et coelo cava nubila rumpit.
Pandarus et Bitias, Idaeo Alcanore creti,

Quos J ovis eduxit luco silvestris Iaera

Abietibus juvenes patriis et montibus aequos,

Portam, quae ducis imperio commissa, recludunt, 675

Freti armis, ultroque invitant mkieisi'bus hostem.

Ipsi intus dextra ac laeva pro turribus adstant,

Armati ferro et cristis capita alta corusci,

Quales aeriae liquentia fiumina circum,

Sive Padi ripis, Athesim seu propter amoenum, 680

Consurgunt geminae quercus, intonsaque coelo

Attollunt capita et sublimi vertice nutant.

Irrumpunt, aditus Rutuli ut videre patentes.

Continuo Quercens et pulcher Aquicolus armis

Et praeceps animi Tmarus et Mavortius Haemon 685

Agminibus totis aut versi terga dedere,

Aut ipso portae posuere in limine vitam.

Tum magis increscunt animis discordibus irae,

Et jam collecti Troes glomerantur eodem,

Et conferre manum et procurrere longius audent. 690

Ductori Turno, diversa in parte furenti

Turbantique viros, perfertur nuntius, hostem

Fcrvere caede nova ct portas praebere patentes.

Deserit inceptum atque immani concitus ira

Dardaniam ruit ad portam fratresque superbos. 695

Et primum Antiphaten, is enim se primus agebat,

Thebana de matre nothum Sarpedonis alti,

Oonjecto sternit jaculo: volat Itala cornus

Aera per tenerum, stomachoque infixa sub altum

Pectus abit ; reddit specus atri vulneris undam ’700

Spumantem, et fixo ferrum in pulmone tepescit.

