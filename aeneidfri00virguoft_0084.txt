58 AENmDos ΜΒ. 111.

Deriguit, cecidere animi ; nec jam amplius armis, 260
Sed votis precibusque jubent exposcere pacem,
Sive deae, scu sint dirae obscenaeque volucres 3
Et pater Anchises passis de litore palmis
Numina magna vocat, meritosque indicit honores:
‘⁶ Di, prohibete minas ; cli, talem avertite casum, <265
“ Et placidi servate pios 1 ”3 tum litore funem
Deripere, excussosque jubet laxare rudentes.

Tendunt vela Noti: fugimus spumantibus undis,
Qua cursum ventusque gubernatorque vocabat.
J am medio apparet fluctu nemorosa Zacynthos, 270
Dulichiumque, Sameque, et Neritos ardua saxis.
Effugimus scopulos Ithacae, Laertia regna,

ἰ, Et terram altricem saevi exsecramur Ulixi.

Mox et Leucatae nimbosa cacumina montis,

Et formidatus nautis aperitur Apollo. 275

Hunc petimus fessi, et parvae succedimus urbi ;

Ancora dc prora jacitur, stant litore puppes.

Ergo insperata tandem tellure potiti,

Lustramurque J ovi, votisque incendimus aras, ,

Actiaque Iliacis celebramus litora ludis. 280

Exercent patrias oleo labente palaestras

Nudati socii : juvat evasisse tot urbes

Argolicas, mediosque fugam tenuisse per hostes.

Interea magnum sol circumvolvitur annum,

Et glacialis hiems aquilonibus asperat undas. 285

Aere cavo clipeum, magni gestamen Abantis,

Postibus adversis figo et rem carmine signo:

“ Aeneas hacc de Danais victoribus arma”;

Linquere tum portus jubeo ct considere transtris.
Certatim socii feriunt mare ct aequora verrunt. 290

Protenus aerias Phaeacum abscondimus arces,

Litoraque Epiri legimus, portuque subimus

Chaonio ct celsam Buthroti accedimus urbem.

