74 AENEmos Lm. 1v.

Principio delubra adeunt, pacemque per aras
Exquirunt ; mactant lectas de more bidentes
Legiferae Cereri Phoeboque patrique Lyaeo,
Junoni ante omncs, cui vinela jugalia curae.
Ipsa tenens dextra pateram pulcherrima Dido
Candentis vaceae media inter cornua fundit,
Aut ante ora deum pingues spatiatur ad aras,
Instauratque diem donis, pecudumque reclusis
Pectoribus inhians spirantia consulit exta.

Heu vatum ignarae mentes! quid vota furentem,
Quid delubra juvant? Est mollis flamma medullas
Interea, et tacitum vivit sub pectore vulnus.
Uritur infelix Dido totaque vagatur

Urbe furens, qualis conjecta cerva sagitta,
Quam procul incautam nemora inter Cresia fixit
Pastor agens telis, liquitque volatile serrum
Nescius3 illa fuga silvas saltusque peragrat
Dictaeos, haeret lateri letalis arundo.

Nune media Aenean seeum per moenia ducit,
Sidoniasque ostentat opes urbemque paratam,-
Incipit effari mediaque in voce resistit 3

Nunc eadem labente die convivia quaerit,
Iliacosque iterum demens audire labores
Exposeit, pendetque iterum narrantis ab, ore.
Post, ubi digressi, lumenque obscura vicissim
Luna premit suadentque cadentia sidera somnos,
Sola domo maeret vacua, stratisque relictis

Incubat. Illum absens absentem auditque videtque;

Aut gremio Ascanium, genitoris imagine capta,
Detinet, infandum si fallere possit amorem.

Non coeptae assurgunt turres, non arma juventus
Exercet, portusve aut propugnacula bello

Tuta parant 3 pendent opera interrupta minaeque
Murorum ingentes aequataque maehina coelo.

65

70

'75

80

