228 AENEiDos Lm. X.

“ Nunc, o lecta manus, validis incumbite remis,

“ Tollite, ferte rates3 inimicam findite rostris

‘³ Hanc terram, sulcumque sibi premat ipsa carina!
“Frangere nee tali puppim statione recuso,

‘³ Arrepta tellure semel.⁷' Quae talia postquam
Effatus Tarchon, socii consurgere tonsis,
Spumantcsque rates arvis inferre Latinis,

Donec rostra tenent siecum. Et sedere carinae
Omnes innocuae 3 sed non puppis tua, Tarchon.
Namque inflicta vadis dorso dum pendet iniquo,
Anceps sustentata diu, fluctusque fatigat 3
Solvitur atque viros mediis exponit in undis,
Fragmina remorum quos et fluitantia transt-ra
Impediunt, retrahitque pedes simul unda relabens.
Nee Turnum segnis retinet mora, secl rapit acer
Totam aciem in Teucros, et eontra in litore sistit.
Signa canunt. Primus turmas invasit agrestes
Aeneas, omen pugnae, stravitque Latinos,

Occiso Therone, virum qui maximus ultro

Aenean petit. Huic gladio perque aerea suta,
Per tunicam squalentem auro, latus haurit apertum.
Inde Lichan ferit, exsectum jam matre peremta,
Et tibi, Phoebe, sacrum, casus evadere ferri

Quod licuit parvo. Nee longe, Cissea durum
Immanemque Gyan, sternentes agmina clava,
Dejecit leto: nihil illos Herculis arma

Nee validae juvere manus genitorque Melampus,
Alcidae comes, usque graves (lum terra labores
Praebuit. Ecce Pharo, voces dum jactat inertes,
intorquens jaculum clamanti sistit in ore.

Tu quoque, flaventem prima lanugine malas

Dum sequeris Oly-tium infelix, nova gaudia, Cydon,
Dardania stratus dextra, securus amorum,

Qui juvenum tibi semper erant, miserande jaceres ;

295

300

305

310

315

’320

325

