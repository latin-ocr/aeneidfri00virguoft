AENEmos Lm. x. 243

Praecipitant, omnis campis diffugit arator,

Omnis et agricola, et tuta latet arce viator 805
Aut amnis ripis aut alti fornice saxi,

Dum pluit in terris, ut possint, sole reducto,

Exercere diem: sic obrutus undique telis

Aeneas nubem belli, (lum detonet omnis,

Sustinet et Lausum increpitat, Lausoque minatur: 810
‘³ Quo moriture ruis, majoraque viribus audes Ρ

“ Fallit te incautum pietas tua.'' Nec minus ille
Exsultat demens ; saevae jamque altius irae

Dardanio surgunt ductori, extremaque Lauso

Parcae fila legunt : validum namque exigit ensem 815
Per medium Aeneas juvenem, totumque recondit ; ,
Transiit et parmam mucro, levia arma minacis,

Et tunicam, molli mater quam neverat auro 3
Implevitque sinum sanguis 3 tum vita per auras
Concessit maesta ad Manes, corpusque reliquit. 820
At vero ut vultum vidit morientis et ora,

Ora modis Anchisiades pallentia miris,

Ingemuit miserans graviter, dextramque tetendit,

Et mentem patriae subiit pietatis imago.

“ Quid tibi nunc, miserande puer, pro laudibus istis, 825
‘⁴ Quid pius Aeneas tanta dabit indole dignum Ρ

“ Α11113, quibus laetatus, habe tua, teque parentum

‘⁶ Manibus et cineri, si qua est ea cura, remitto.

‘⁴ Hoc tamen infelix miseram solabere mortem t

“Aeneae magni dextra cadis.'' Increpat ultro 830

Cunctantes socios, et terra sublevat ipsum,
Sanguine turpantem comtos de more capillos.

Interea genitor Tiberini ad fluminis undam

Vulnera siccabat lymphis, corpusque levabat

Arboris acclinis trunco 3 procul aerea ramis 835
Dependet galea, et prato gravia arma quiescunt.

Stant lecti circum juvenes ; ipse aeger, anhelans,

