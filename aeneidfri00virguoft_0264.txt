238 AENmDos LIB. x.

Misit, agens hiemem nimbo succincta per auras,
Iliacamque aciem et Laurentia castra petivit.
Tum (lca nube cava tenuem sine viribus umbram
In faciem Aeneae-visu mirabile monstrum-
Dardaniis ornat telis, clipeumque jubasque
Divini assiniulat capitis, dat inania verba,

Dat sine mente sonum, gressusque effingit euntis:
Morte obita quales fama est volitare figuras,

Aut quae sopitos deludunt somnia sensus.

At primas laeta ante acies exsultat imago,
Irritatque virum telis et voce lacessit.

Instat cui Turnus, stridentemque eminus hastam
Conjicit3 illa dato vertit vestigia tergo.

Tum vero Aenean aversum ut cedere Turnus

Credidit, atque animo spem turbidus hausit inanem:

‘⁶ Quo fugis, Aenea Ρ Thalamos ne desere pactos!
‘⁴ Hac dabitur dextra tellus quaesita per undas.”
' Talia vociferans sequitur, strictumque coruscat
Mucmnem, nec ferre videt sua gaudia ventos.
Forte ratis celsi conjuncta crepidine saxi
Expositis stabat scalis et ponte parato,

Qua rex Clusinis advectus Osinius oris:

Huc sese trepida Aeneae fugientis imago

Conjicit in latebras ; nec Turnus segnior instat,
Exsuperatque moras ct pontes transilit altos.

Vix proram attigerat ε rumpit Saturnia funem,
Avulsamque rapit revoluta per aequora navem.
Tum levis haud ultra latebras jam quaerit imago,
Sed sublime volans nubi se immiscuit atrae.
Illum autem Aeneas absentem in proelia poscit ;
Obvia multa virum demittit corpora morti:
Quum Turnum medio interca fert aequore turbo.
Respicit ignarus rerum ingratusque salutis,

Et duplices cum voco manus ad sidera tendit. ε

635

640

645

650

655

660

665

