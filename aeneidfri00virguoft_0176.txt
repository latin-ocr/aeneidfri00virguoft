150 AENEmos LIB. VH·

Et varias audit voees, fruiturque deorum 90
Colloquio, atque imis Acheronta affatur Avernis.
Hic et tunc pater ipse petens responsa Latinus
Centum lanigeras mactabat rite bidentes,
Atque harum effultus tergo stratisque jacebat
Velleribus ε subita ex alto vox reddita luco est: 95
‘·' Ne pete connubiis natam sociare Latinis,
“ O mea progenies, thalamis neu crede paratis ε
“ Externi veniunt generi, qui sanguine nostrum
“ Nomen in astra ferant, quorumque ab stirpe nepotes
“ Omnia sub pedibus, qua Sol utrumque recurrens 100
“ Adspicit Oceanum, vertique regique videbunt„’'
Haec responsa patris Fauni monitusque silenti
Nocte datos non ipse suo premit ore Latinus ;
Sed circum late volitans jam Fama per urbes
Ausonias tulerat, quum Laomedontia pubes 105
Gramineo ripae religavit ab aggere classem.

Aeneas primique duces et pulcher Iulus
Corpora sub ramis deponunt arboris altae,
Instituuntque dapes, et adorea liba per herbam
Subjiciunt epulis-sic Jupiter ipse monebat-, 110
, Et Cereale solum pomis agrestibus augent.
Consumtis hic sorte aliis, ut Vertere morsus
Exiguam in Cererem penuria adegit edendi
Et violare manu malisque audacibus orbem
Fatalis crusti, patulis nec parcere quadris 3 115
‘⁶ Heus 1 etiam mensas consumimus ?’' inquit Iulus,—
Nec plura alludens. Ea vox audita laborum
Prima tulit finem, primamque loquentis ab ore
Eripuit pater ac stupefactus numine pressit.
Continuo “ Salve fatis mihi debita tellus, 120
“Vosque ” ait ‘⁴ o fidi Trojac salvete Penates!
‘⁶ Hic domus, haec patria est : genitor mihi talia-namque
“ N unc repeto-Anchises fatorum arcana reliquit.

