AENEIDOS LIB. vi. 141

Par levibus ventis volucrique simillima somno.

Interea videt Aeneas in valle reducta
Seclusum nemus et virgulta sonantia silvae,
Lethaeumque, domos placidas qui praenatat, amnem. 705
Hunc circum innumerae gentes populique volabant ;
Ac velut in pratis ubi apes aestate serena
Floribus insidunt variis et candida circum
Lilia funduntur, strepit omnis murmure campus.
Horrescit visu subito causasque requirit 710
Inscius Aeneas, quae sint ea flumina porro,
Quive viri tanto complerint agmine ripas.
Tum pater Anchises: ‘⁶ Animae, quibus altera fato
“ Corpora debentur, Lethaei ad fluminis undam
‘⁴ Securos latices et longa oblivia potant. 715
“Has equidem memorare tibi atque ostendere coram,
‘⁴ Jampridem hanc prolem cupio enumerare meorum,
“ Quo magis Italia meeum laetere reperta.'’—-
‘⁶ O pater, anne aliquas ad coelum hinc ire putandum est
“ Sublimes animas, iterumque ad tarda reverti 7 20
“ Corpora Ρ Quae lucis miseris tam dira cupide P ³¹—-
“ Dicam equidem, nec te suspensum, nate, tenebo,''
Suscipit Anchises, atque ordine singula pandit.
‘⁴ Principio coelum ac terras camposque liquentes,
“ Lucentemque globum Lunae Titaniaque astra, 725
‘⁴ Spiritus intus alit, totamque infusa per artus
“ Mens agitat molem et magno se corpore miscet.
“ Inde homiuum pecudumque genus vitaeque volantum,
‘⁶ Et quae marmoreo fert monstra sub aequore pontus.
‘⁴ Igneus est ollis vigor et coelestis origo 730
“ Seminibus, quantum non noxia corpora tardant,
“ Terrenique hebetant artus ‘moribundaque membra.
“ Hinc metuunt cupiuntque, dolent gaudentque, neque
‘⁴ Dispiciunt clausae tenebris et carcere caeco. [auras
‘⁴ Quin et supremo quum lumine vita reliquit, 735

