286 Anumnos mn. ΧΠ.

Huic comitem Asbuten conjecta cuspide mittit,
Chloreaque Sybarimque Daretaque Thersilochumque,
Et sternacis equi lapsum cervice Thymoeten.
Ac velut Edoni Boreae quum spiritus alto 365
Insenat Aegaeo sequiturque ad litora fluctus,
Qua venti incubuere, fugam dant nubila coelo:
Sic Turno, quacumque viam secat, agmina cedunt
Conversaeque ruunt acies; sert impetus ipsum,
Et cristam adverso curru quatit aura volantem. 370
Non tulit instantem Phegeus animisque frementem
Objecit sese ad currum, et spumantia frenis
Ora citatorum dextra detorsit equorum.
Dum trahitur pendetque jugis, hunc lata retectum
Lancea consequitur, rumpitque infixa bilicem 375
Loricam et summum degustat vulnere corpus.
Ille tamen clipeo objecto conversus in hostem
Ibat, ct auxilium ducto mucrone petebat:
Cum rota praecipitem et procursu concitus axis
Impulit effunditque solo, Turnusque secutus 380
Iinam inter galeam summi thoracis et oras
Abstulit ense caput, truncumque reliquit arenae.

Atque ea dum campis victor dat funera Turnus 3
Interea Aenean Mnestheus et fidus Achates
Ascaniusque comcs castris statuere cruentum, 385
Alternos longa nitentem cuspide gressus.
Saevit, et infracta luctatur arundine telum
Eripere, auxilioque viam, quae proxima, poscit ζ
Ense secent lato vulnus, telique latebram
Rescindant penitus, seseque in bella remittant. 390
Jamque aderat Phoebo ante alios dilectus Iapis
Iasides, acri quondam cui eaptus amore
Ipse suas artes, sua munera, laetus Apollo
Augurium citharamque dabat celeresque sagittas ;
Ille, ut depositi proferret sata parentis, 395

