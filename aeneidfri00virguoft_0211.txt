AENEIDos LIB. vin, 185

Addiderant, rutili tres ignis et alitis Austri ; 430
Fulgores nunc terrificos sonitumque metumque
Miscebant operi, flammisque sequacibus iras.

Parte alia Marti currumque rotasque volucres

Instabant, quibus ille viros, quibus excitat urbes 3
Aegidaque horrifer-am, turbatae Palladis arma, 435
Certatim squamis serpentum auroque polibant,
Connexosque angues,'ipsamque in pectore divae

Gorgona, desecto vertentem lumina collo.

“ Tollite cuncta” inquit ‘⁴ coeptosque auferte labores,

“ Aetnaei Cyclopes, et huc advertite mentem. 440
‘⁶ Arma acri facienda viro. Nunc viribus usus,

‘⁶ Nunc manibus rapidis, omni nunc arte magistra.

‘⁴ Praecipitate moras! ’² Nec plura effatus, at illi

Ocius incubuere omnes, pariterque laborem

Sortiti. Fluit aes rivis aurique metallum, 445
Vulnificusque chalybs vasta fornace liquescit.

Ingentem clipeum informant, unum omnia contra

Tela Latinorum, septenosque orbibus orbes

Impediunt. Alii ventosis follibus auras

Accipiunt redduntque 3 alii stridentia tinguunt 450
Aera lacu 3 gemit impositis incudibus antrum.

Illi inter sese multa vi brachia tollunt

In numerum, versantque tenaci forcipe massam.

Haec pater Aeoliis properat dum Lemnius oris,
Evandrum ex humili tecto lux suscitat alma 455
Et matutini voluerum sub culmine cantus.

Consurgit senior, tunicaque inducitur artus,

Et Tyrrhena pedum circumdat vincula plantis ;

Tum lateri atque humeris Tegeaeum subligat ensem,

- Demissa ab laeva pantherae terga retorquens. 460
Nec non et gemini custodes limine ab alto

Praecedum gressumque canes comitantur herilem.
Hospitis Aeneae sedem et secreta petebat,

