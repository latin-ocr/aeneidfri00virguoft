' 104 AENfflnos Lm. v.

Finem adventabant, levi cum sanguine Nisus

Labitur infelix, caesis ut forte juvencis

Fusus humum viridesque super madefecerat herbas. 330
Hic juvenis jam victor ovans vestigia presso

Haud tenuit titubata solo, sed pronus in ipso

Concidit immundoque fimo sacroque cruore.

Non tamen Euryali, non ille oblitus amorum :

Nam sese opposuit Salio per lubrica surgens; 335
Ille autem spissa jacuit revolutus arena.

Emicat Euryalus, et munere victor amici

Prima tenet, plausuque volat fremituque secundo.

Post Helymus subit, et nunc tertia palma Diores.

Hic totum caveae consessum ingentis et ora 340 ·

Prima patrum magnis Salius clamoribus implet,
Ereptumque dolo reddi sibi poscit honorem.

Tutatur favor Euryalum, lacrimaeque decorae,

Gratior et pulchro veniens in corpore virtus ;

Adjuvat et magna proclamat voce Diores, 345
Qui subiit palmae, frustraque ad praemia venit

Ultima, si primi Salio reddantur honores.

Tum pater Aeneas “ Vestra '⁷ inquit ‘⁴ munera vobis

‘⁴ Certa manent, pueri, et palmam movet ordine nemo 3

‘⁴ Me liceat casus miserari insontis amici.'’ 350
Sic fatus, tergum Gaetuli immane¹ leonis

Dat Salio, villis onerosum atquc unguibus aureis.

Hic Nisus. ‘⁶ Si tanta '² inquit ‘⁶ sunt praemia victis,

‘⁶ Et tc lapsorum miserctg quac munera Niso

“ Digna dabis, primam merui qui laude coronam, 355
‘f Ni me, quac et Salium, fortuna inimica tulisset P

Et simul his dictis faciem ostentabat ct udo

Turpia membra fimo. Risit pater optimus olli,

Et clipeum efferri jussit, Didymaonis artes,

Neptuni sacro Danais de poste rcfixum. - 360
Hoc juvenem egregium praestanti munere donat.

