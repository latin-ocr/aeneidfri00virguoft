AENfflDos LIB. 1. 5

Circum claustra fremunt ; celsa sedet Aeolus arce,
Sceptra tenens, mollitque animos et temperat iras : ;
Ni faciat, maria ac terras coelumque profundum
Quippe ferant rapidi secum verrantque per auras.

’ Sed pater omnipotens speluncis abdidit atris, 60
Hoc metuens, molemque et montes insuper altos
Imposuit, regemque dedit, qui foedere certo
Et premere et laxas sciret dare jussus habenas.

Ad quem tum J uno supplex his vocibus usa est : ω

“ Aeole—namque tibi divum pater atque hominum rcx 65
“ Et mulcere dedit fluctus et tollere vento-,

“ Gens inimica mihi Tyrrhenum navigat aequor,

“ Ilium in Italiam portans victosque Penates :

“ Incute vim ventis submersasque obrue puppes,

“ Aut age diversos et disjice corpora ponto.» ³ 70
“ Sunt mihi bis septem praestanti corpore Nymphae,

“ Quarum, quae forma pulcherrima Deiopea,

‘⁶ Connubio jungam stabili propriamque dicabo,

“ Omnes ut tecum meritis pro talibus annos

‘⁶ Exigat‚et pulchra faciat te prole parentem.'’ 75
Aeolus hacc contra t ‘⁴ Tuus, o regina, quid optes,

‘⁶ Explorare labor, mihi jussa capessere fas est.

, “ Tu mihi, quodcumque hoc regni, tu sceptra J ovemque

‘⁶ Concilias‚ tu das epulis accumbere divum,

“ N imborumque facis tempestatumque potentem.” 80

Haec ubi dicta, cavum conversa cuspide montem

Impulit in latus, ac venti, velut agmine facto,

Qua data porta, ruunt et terras turbine perflant.

Incubuere mari, totumque e sedibus imis

Una Eurusque Notusque ruunt creberque procellis 85

Africus, et vastos volvunt ad litora fluctus.

Insequitur clamorque virum stridorque rudentum. ν

· Eripiunt subito nubes coelumque diemque

Teucrorum ex oculis : ponto nox incubat atra3

